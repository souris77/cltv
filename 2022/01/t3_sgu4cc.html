<html>
<head>
<title>黃宗羲：專制者早該圖圖了</title>
<meta charset="UTF-8">
<meta name="viewport" content="width=device-width, initial-scale=1.0"/>

<style>
.submission, .comment
{
    padding-left: 20px;
    padding-right: 4px;
}
.comment
{
    margin-top: 4px;
    margin-bottom: 4px;
    border: 1px solid black;
}
.submission
{
    border: 2px solid blue;
}
.hidden
{
    display: none;
}
</style>
</head>
<body><div class="submission" id="t3_sgu4cc">
    <p class="userinfo">
        <a href="https://old.reddit.com/u/Educational-Map-7042">Educational-Map-7042</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/sgu4cc">Jan 31 2022 06:08:24</a>
    </p>
    <strong>黃宗羲：專制者早該圖圖了</strong>
    <p><p>有生之初，人各自私也，人各自利也，天下有公利而莫或興之，有公害而莫或除之。<br>
　　有人者出，不以一己之利為利，而使天下受其利，不以一己之害為害，而使天下釋其害。此其人之勤勞必千萬於天下之人。夫以千萬倍之勤勞而己又不享其利，必非天下之人情所欲居也。故古之人君，量而不欲入者，許由、務光是也；入而又去之者，堯、舜是也；初不欲入而不得去者，禹是也。豈古之人有所異哉？好逸惡勞，亦猶夫人之情也。<br>
　　後之為人君者不然，以為天下利害之權皆出於我，我以天下之利盡歸於己，以天下之害盡歸於人，亦無不可；使天下之人不敢自私，不敢自利，以我之大私為天下之大公。始而慚焉，久而安焉，視天下為莫大之產業，傳之子孫，受享無窮；漢高帝所謂「某業所就，孰與仲多」者，其逐利之情不覺溢之於辭矣。此無他，古者以天下為主，君為客，凡君之所畢世而經營者，為天下也。<br>
　　今也以君為主，天下為客，凡天下之無地而得安寧者，為君也。是以其末得之也，屠毒天下之肝腦，離散天下之子女，以博我一人之產業，曾不慘然！曰「我固為子孫創業也」。其既得之也，敲剝天下之骨髓，離散天下之子女，以奉我一人之淫樂，視為當然，曰「此我產業之花息也」。然則為天下之大害者，君而已矣。<br>
　　向使無君，人各得自私也，人各得自利也。鳴呼，豈設君之道固如是乎！<br>
　　古者天下之人愛戴其君，比之如父，擬之如天，誠不為過也。今也天下之人怨惡其君，視之如寇讎，名之為獨夫，固其所也。而小儒規規焉以君臣之義無所逃於天地之間，至桀、紂之暴，猶謂湯、武不當誅之，而妄傳伯夷、叔齊無稽之事，使兆人萬姓崩潰之血肉，曾不異夫腐鼠。豈天地之大，於兆人萬姓之中，獨私其一人一姓乎？是故武王聖人也，孟子之言，聖人之言也。<br>
　　後世之君，欲以如父如天之空名禁人之窺伺者，皆不便於其言，至廢孟子而不立，非導源於小儒乎！<br>
　　雖然，使後之為君者，果能保此產業，傳之無窮，亦無怪乎其私之也。既以產業視之，人之欲得產業，誰不如我？攝緘縢，固扃鐍，一人之智力不能勝天下欲得之者之眾，遠者數世，近者及身，其血肉之崩潰在其子孫矣。<br>
　　昔人願世世無生帝王家，而毅宗之語公主，亦曰：「若何為生我家！」痛哉斯言！回思創業時，其欲得天下之心，有不廢然摧沮者乎！是故明乎為君之職分，則唐、虞之世，人人能讓，許由、務光非絕塵也；不明乎為君之職分，則市井之間，人人可欲，許由、務光所以曠後世而不聞也。然君之職分難明，以俄頃淫樂不易無窮之悲，雖愚者亦明之矣。</p></p>
</div>
<div class="comment" id="t1_huymy81">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/Educational-Map-7042">Educational-Map-7042</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/sgu4cc/_/huymy81">Jan 31 2022 06:09:24</a>
    </p>
    <div class="collapsible">
        <p>來源：《原君》</p>
<p>譯文：https://rueylin0119.pixnet.net/blog/post/291161760-%E5%90%9B%E4%B8%BB%E6%94%BF%E6%B2%BB%E7%9A%84%E8%B5%B7%E6%BA%90----%E9%BB%83%E5%AE%97%E7%BE%B2%EF%BC%9A%E5%8E%9F%E5%90%9B%28%E5%85%A8%E6%96%87%E7%BF%BB%E8%AD%AF%29</p>
        <div class="comment" id="t1_huyn4rn">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/Educational-Map-7042">Educational-Map-7042</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/sgu4cc/_/huyn4rn">Jan 31 2022 06:11:18</a>
    </p>
    <div class="collapsible">
        <p>後之為人君者不然，以為天下利害之權皆出於我，我以天下之利盡歸於己，以天下之害盡歸於人，亦無不可；使天下之人不敢自私，不敢自利，以我之大私為天下之大公。始而慚焉，久而安焉，視天下為莫大之產業，傳之子孫，受享無窮；漢高帝所謂「某業所就，孰與仲多」者，其逐利之情不覺溢之於辭矣。此無他，古者以天下為主，君為客，凡君之所畢世而經營者，為天下也。</p>
<p>今也以君為主，天下為客，凡天下之無地而得安寧者，為君也。是以其末得之也，屠毒天下之肝腦，離散天下之子女，以博我一人之產業，曾不慘然！曰「我固為子孫創業也」。其既得之也，敲剝天下之骨髓，離散天下之子女，以奉我一人之淫樂，視為當然，曰「此我產業之花息也」。然則為天下之大害者，君而已矣。</p>
<p>......</p>
<p>攝緘縢，固扃鐍，一人之智力不能勝天下欲得之者之眾，遠者數世，近者及身，其血肉之崩潰在其子孫矣。</p>
        
    </div>
</div>
    </div>
</div>

<div class="comment" id="t1_huynrqh">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/rebilion-wang">rebilion-wang</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/sgu4cc/_/huynrqh">Jan 31 2022 06:18:10</a>
    </p>
    <div class="collapsible">
        <p>你支极其微弱最后还是舔专制者屁眼但类似于两百年前意大利地区文艺复兴运动的一个思考者。</p>
        
    </div>
</div>

<div class="comment" id="t1_huypkjn">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/Kozure_Ookami">Kozure_Ookami</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/sgu4cc/_/huypkjn">Jan 31 2022 06:37:39</a>
    </p>
    <div class="collapsible">
        <p>別再為儒學洗地了<img alt="gif" src="emote|free_emotes_pack|sweat_smile">😅</p>
        
    </div>
</div>

<div class="comment" id="t1_huytyuu">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/gaolicaodabi">gaolicaodabi</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/sgu4cc/_/huytyuu">Jan 31 2022 07:28:56</a>
    </p>
    <div class="collapsible">
        <p>不是因为他爹被优质太监魏忠贤迫害死了才发表的言论？</p>
        <div class="comment" id="t1_huz97ya">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/Educational-Map-7042">Educational-Map-7042</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/sgu4cc/_/huz97ya">Jan 31 2022 10:50:06</a>
    </p>
    <div class="collapsible">
        <p>粉紅：上面本意是好的，都怪魏公公</p>
        
    </div>
</div>
    </div>
</div>

<div class="comment" id="t1_huz2r4g">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/Sesfjjvsi">Sesfjjvsi</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/sgu4cc/_/huz2r4g">Jan 31 2022 09:22:10</a>
    </p>
    <div class="collapsible">
        <p>黄宗羲能在西学进入前自我大脑升级到这个地步真的很强了</p>
        
    </div>
</div>

<div class="comment" id="t1_huz7ssv">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/fzdxx">fzdxx</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/sgu4cc/_/huz7ssv">Jan 31 2022 10:31:36</a>
    </p>
    <div class="collapsible">
        <p>&rt;使天下之人不敢自私，不敢自利，以我之大私為天下之大公</p>
<p>这句话精辟得批爆，同时一针见血地点出了帝制和共产制的本质</p>
        <div class="comment" id="t1_huz94t7">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/Educational-Map-7042">Educational-Map-7042</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/sgu4cc/_/huz94t7">Jan 31 2022 10:49:01</a>
    </p>
    <div class="collapsible">
        <p>對，這句最經典，你發現了</p>
        
    </div>
</div>
    </div>
</div></body>

<script>
function toggle_collapse(comment_div)
{
    var button = comment_div.getElementsByClassName("toggle_hide_button")[0];
    var collapsible = comment_div.getElementsByClassName("collapsible")[0];
    if (collapsible.classList.contains("hidden"))
    {
        collapsible.classList.remove("hidden");
        button.innerText = "[-]";
    }
    else
    {
        collapsible.classList.add("hidden");
        button.innerText = "[+]";
    }
}
</script>
</html>