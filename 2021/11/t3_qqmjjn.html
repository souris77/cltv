<html>
<head>
<title>满江红，岳飞</title>
<meta charset="UTF-8">
<meta name="viewport" content="width=device-width, initial-scale=1.0"/>

<style>
.submission, .comment
{
    padding-left: 20px;
    padding-right: 4px;
}
.comment
{
    margin-top: 4px;
    margin-bottom: 4px;
    border: 1px solid black;
}
.submission
{
    border: 2px solid blue;
}
.hidden
{
    display: none;
}
</style>
</head>
<body><div class="submission" id="t3_qqmjjn">
    <p class="userinfo">
        <a href="https://old.reddit.com/u/Ill_Paleontologist19">Ill_Paleontologist19</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/qqmjjn">Nov 10 2021 04:55:12</a>
    </p>
    <strong>满江红，岳飞</strong>
    <p><p>怒发冲冠，凭栏处，㴋㴋雨歇。</p>
<p>抬望眼，仰天长啸，壮怀激烈。</p>
<p>三十功名尘与土，八千里路云和月。</p>
<p>莫等闲，白了少年头，空悲切。</p>
<p>靖康耻，犹未雪；臣子恨，何时灭？</p>
<p>驾长车，踏破贺兰山缺。</p>
<p>壮志饥餐胡虏肉，笑谈渴饮匈奴血。</p>
<p>待从头，收拾旧山河，朝天阙!</p></p>
</div>
</body>

<script>
function toggle_collapse(comment_div)
{
    var button = comment_div.getElementsByClassName("toggle_hide_button")[0];
    var collapsible = comment_div.getElementsByClassName("collapsible")[0];
    if (collapsible.classList.contains("hidden"))
    {
        collapsible.classList.remove("hidden");
        button.innerText = "[-]";
    }
    else
    {
        collapsible.classList.add("hidden");
        button.innerText = "[+]";
    }
}
</script>
</html>