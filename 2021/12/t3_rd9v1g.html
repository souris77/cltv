<html>
<head>
<title>譚嗣同屬實拿伊藤博文五十萬了😡</title>
<meta charset="UTF-8">
<meta name="viewport" content="width=device-width, initial-scale=1.0"/>

<style>
.submission, .comment
{
    padding-left: 20px;
    padding-right: 4px;
}
.comment
{
    margin-top: 4px;
    margin-bottom: 4px;
    border: 1px solid black;
}
.submission
{
    border: 2px solid blue;
}
.hidden
{
    display: none;
}
</style>
</head>
<body><div class="submission" id="t3_rd9v1g">
    <p class="userinfo">
        <a href="https://old.reddit.com/u/Educational-Map-7042">Educational-Map-7042</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/rd9v1g">Dec 10 2021 14:29:17</a>
    </p>
    <strong>譚嗣同屬實拿伊藤博文五十萬了😡</strong>
    <p><p>幸而中國之兵不強也，向使海軍如英法，陸軍如俄德，恃以逞其殘賊，豈直君主之禍愈不可思議，而<strong>彼白人焉，紅人焉，黑人焉，棕色人焉，將為準噶爾，欲尚存噍類焉得乎？</strong>故東西各國之壓制中國，天實使之，所以曲用其仁愛，至於極致也。中國不知感，乃欲以挾忿尋仇為務，多見其不量，而自窒其生矣。又令如策者之意見，竟驅彼於海外，絕不往來。前此本未嘗相通，仍守中國之舊政。伈伈俔俔，為大盜鄉愿吞剝愚弄，綿延長夜，豐蔀萬劫，<strong>不聞一新理，不睹一新法，則二千年由三代之文化降而今日之土番野蠻者，再二千年，將由今日之土番野蠻降而猿狄，而犬豕，而蛙蚌，而生理殄絕，惟餘荒荒大陸</strong>，若未始生人生物之沙漠而已。夫焉得不感天之仁愛，陰使中外和會，救黃人將亡之種，以脫獨夫民賊之鞅軛乎？  </p>
<p>遠者吾弗具論，湘軍之平定東南，此宛宛猶在耳目者矣。洪楊之徒見苦於君官，鋌而走險，其情良足憫焉。在西國刑律，非無死刑，獨於謀反，雖其已成，亦僅輕係數月而已。非故縱之也，彼其律意若曰：謀反公罪也，非一人數人所能為也。事不出於一人數人，故名公罪。公罪則必有不得已之故，不可任國君以其私而重刑之也。且民而謀反，其政法之不善可知，為之君者，尤當自反。藉曰重刑之，則請自君始。此其為罪，直公之上下耳。奈何湘軍乃戮民為義耶？雖洪楊所至頗縱殺，然於既據之城邑，亦未嘗盡戮之也。乃一經湘軍之所謂克復，借搜緝逋匪為名，無良莠皆膏之於鋒刃，乘勢淫擄焚掠，無所不至。卷東南數省之精髓，悉數人於湘軍，或至逾三四十年無能恢復其元氣，若金陵其尤凋慘者矣。中興諸公，正孟子所謂「服上刑者」，乃不以為罪，反以為功。湘人既挾以自驕，各省遂爭慕之，以為可長恃以無敗。苟非牛莊一潰，中國之昏夢將終天地無少蘇。夫西人之入中國，前此三百年矣，三百年不駭詫以為奇，獨湘軍既興，天地始從而痛絕之；故湘人守舊不化，中外仇視，交涉愈益棘手，動召奇禍；又法令久不變，至今為梗，亦湘軍之由也。善夫《東方商埠述要》之言曰：「英人助中國蕩平洪楊，而有識之士，僉謂當日不若縱其大亂，或有人出而整頓政紀，中國猶可煥然一新，不至如今日之因循不振。蓋我西國維新之政，無不從民變而起」云云。是則湘軍助紂為虐之罪，英人且分任之矣。奈何今之政治家，猶囂然侈言兵事，豈其膚革堅厚乃逾三尺之鋼甲，雖日本以全力創之，曾不少覺辛痛耶？  </p>
<p>若夫日本之勝，則以善仿效西國仁義之師，恪遵公法，與君為仇，非與民為敵，故無取乎多殺。敵軍被傷者，為紅十字會以醫之；其被虜者，待和議成而歸之。遼東大飢，中國不之恤，而彼反糜巨金泛粟以賑之。且也，摧敗中國之軍，從不窮追，追亦不過鳴空炮懾之而已。是尤有精義焉：蓋追奔逐北，能斃敵十之五六，為至眾矣，而其未死者，必鑑於奔敗之不免於死，再遇戰事，將憤而苦鬥以求生；是敗卒皆化為精兵，不啻代敵操練矣。惟敗之而不殺，使知走與禽，皆求生之道；由是戰者知不戰不死，戰必不勇，守者知不守不死，守必不堅，民知非與己為敵，必無固志，且日希彼之惠澤。當日本去遼東時，民皆號泣從之，其明徵也。嗟乎！仁義之師，所以無敵於天下者，夫何恃？恃我之不殺而已矣。《易》曰：「神武不殺」。不殺即其所以神武也。佳兵不祥，盍圖之哉！</p></p>
</div>
<div class="comment" id="t1_hnzpaoy">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/Educational-Map-7042">Educational-Map-7042</a>
        |
        <span class="score">4 points</span>
        |
        <a class="timestamp" href="https://old.reddit.com/r/chonglangTV/comments/rd9v1g/_/hnzpaoy">Dec 10 2021 14:42:34</a>
    </p>
    <div class="collapsible">
        <p>恨國黨的結局（載於《譚嗣同傳》）：</p>
<p>初十日，遂被逮。被逮之前一日，日本志士數輩，苦勸君東游，君不听，再四強之，君曰：“各國變法，無不從流血而成，今中國未聞有因變法而流血者，此國之所以不昌也。有之，請自嗣同始。”卒不去，故及于難。君既繫獄，題一詩于獄壁曰：“望門投宿思張儉，忍死須臾待杜根，我自橫刀向天笑，去留肝膽兩崑崙。”蓋念南海也。以八月十三日斬于市，春秋三十有三。就義之日，觀者万人，君慷慨神气不少變。時軍机大臣剛毅監斬，君呼剛前曰：“吾有一言。”剛去不听，乃從容就戮。嗚呼，烈矣！</p>
        
    </div>
</div>

<div class="comment" id="t1_hnzoe2f">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/sammychiwawa">sammychiwawa</a>
        |
        <span class="score">2 points</span>
        |
        <a class="timestamp" href="https://old.reddit.com/r/chonglangTV/comments/rd9v1g/_/hnzoe2f">Dec 10 2021 14:35:48</a>
    </p>
    <div class="collapsible">
        <p>看繁体文言我会头痛</p>
        <div class="comment" id="t1_ho47b6h">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/Educational-Map-7042">Educational-Map-7042</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/rd9v1g/_/ho47b6h">Dec 11 2021 13:02:57</a>
    </p>
    <div class="collapsible">
        <p><a href="https://www.rain8.com/wenzhang/28974.html">https://www.rain8.com/wenzhang/28974.html</a></p>
<p>可以看這篇</p>
        
    </div>
</div>
    </div>
</div>

<div class="comment" id="t1_ho0fopi">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/CesareBorgia-">CesareBorgia-</a>
        |
        <span class="score">2 points</span>
        |
        <a class="timestamp" href="https://old.reddit.com/r/chonglangTV/comments/rd9v1g/_/ho0fopi">Dec 10 2021 17:42:54</a>
    </p>
    <div class="collapsible">
        <p>不能让罪恶的五十万罕见卖国贼精日美狗痰瓷桶跑了，批倒批臭让他求生不得求死不能，有诗为证，望门投趾思张俭，忍死须臾待杜根。</p>
        <div class="comment" id="t1_ho0pguy">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/Educational-Map-7042">Educational-Map-7042</a>
        |
        <span class="score">3 points</span>
        |
        <a class="timestamp" href="https://old.reddit.com/r/chonglangTV/comments/rd9v1g/_/ho0pguy">Dec 10 2021 18:47:02</a>
    </p>
    <div class="collapsible">
        <p>歷史上他死的時候老百姓都把他當作叛亂犯在罵。</p>
        
    </div>
</div>
    </div>
</div>

<div class="comment" id="t1_ho2nvkg">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/AGM909">AGM909</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/rd9v1g/_/ho2nvkg">Dec 11 2021 03:02:29</a>
    </p>
    <div class="collapsible">
        <p>浪人先驱+1</p>
        <div class="comment" id="t1_ho471xw">
    <p class="userinfo">
        <a
        class="toggle_hide_button"
        href="javascript:void(0)"
        onclick="toggle_collapse(this.parentElement.parentElement)">[-]
        </a>
        <a href="https://old.reddit.com/u/Educational-Map-7042">Educational-Map-7042</a>
        |
        <span class="score">1 points</span>
        |
        <a class="timestamp" href="https://old.reddit.com/r/chonglangTV/comments/rd9v1g/_/ho471xw">Dec 11 2021 13:00:25</a>
    </p>
    <div class="collapsible">
        <p>可惜的是沒潤成，死了</p>
<p>更可惜的是他爲之而死的老百姓在拿他的死找樂子，說他死得該。</p>
<p>只能祝他重開北歐了。</p>
        
    </div>
</div>
    </div>
</div></body>

<script>
function toggle_collapse(comment_div)
{
    var button = comment_div.getElementsByClassName("toggle_hide_button")[0];
    var collapsible = comment_div.getElementsByClassName("collapsible")[0];
    if (collapsible.classList.contains("hidden"))
    {
        collapsible.classList.remove("hidden");
        button.innerText = "[-]";
    }
    else
    {
        collapsible.classList.add("hidden");
        button.innerText = "[+]";
    }
}
</script>
</html>